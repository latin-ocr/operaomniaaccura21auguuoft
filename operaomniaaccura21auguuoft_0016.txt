6 , 5. aucus-rim El‘tSCOPI

suis , jam praenuntiat passionem5 et dicit ε « Cum esses
» junior, cingebas te, et ibas quo velles; cum autem se-
» nior factus fueris„ alter te cinget, et feret quo tu non vis.
)) Hoc autem dicebat, ait Evangelista‚ significans qua
³.) morte clarificaturus esset Deum ¹1. ›> Videtis hoc per-
tinere ad pascendas oves Domini, ut non recusetur
mors pro ovibus Domini.

lV. « Pasce oves meas. x> Commendat oves idoneo, an
minus idoneo? Primo, quas oves commendat? Pretiosas,
emptas, non auro, non argento, sed sanguine. Si domi-
nus homo commendaret servo suo oves suas, procul du-
bio cogitaret, utrum peculium servi illius idoneum esset
pretium ovium suarum, et diceret : Si perdiderit, si dis-
sipaverit, si consumpserit, habet unde reddat. Commen-
daret ergo servo idoneo oves suas, et servi facultates in
pecunia quaereret‚ pro ovibus quas pecunia comparavit.
N unc vero Dominus Jesus Christus, quia servo commen-
dat oveS‚ quas sanguine compararim idoneitatem servi
in passione sanguinis quaerit. Tanquam diceret ε Pasce
oves meas, commendo tibi oves meas. Quas oves? Quas
emi sanguine meo. 'Mortuus sum pro eis. Amas me? Mo-
rere pro eis. Et quidem servus ille hominis homo pecu-
niam redderet pro consumptis ovibus ς Petrus sanguinem
reddidit pro ovibus conservatis.

V. Eia, fratres, aliquid pro tempore volo dicere. Quod
Petro commendatum est, quod Petro mandatum est, non
Petrus solus, sed etiam alii Apostoli audierunt, tenuerunt,
servaverunt, maximeque ipse consors sanguinis et diei
apostolus Paulus. Audierunt ista, et ad nos audienda
transmiserunt. Pascimus vos, pascimur vobiscum. Det
nobis Deus vires sic amandi vos, ut possimus etiam mori
pro vobis, aut effectu, aut affectu. Non enim quia J oanni

¹J0an. xxc, 18, ¹9·

