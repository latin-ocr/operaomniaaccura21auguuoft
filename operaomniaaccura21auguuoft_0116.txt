102 S. AUGUSTINI EPISCOPI

’ ΙΙ. Carthaginensem Ecclesiam vivens gubernavit, mo-
riens honoravit. lbi episcopatum gessit, ibi martyrium
consummavit. In eo quippe loco , ubi posuit carnis exu-
vias, saeva tunc multitudo convenerat, quae propter odium
Christi sanguinem funderet Cypriani : ibi hodie venerans
multitudo concurrit, quae propter Natalem Cypriani bi-
bit sanguinem Christi. Et tanto dulcius in illo loco prop-
ter Natalem Cypriani sanguis bibitur Christi, quanto
devotius ibi propter nomen Christi sanguis fusus est Cy-
priani. Denique, sicut nostis, quicumque Carthaginem
nostis, in eodem loco mensa Deo constructa est; et tamen
mensa dicitur Cypriani , non quia ibi est unquam Cy-
prianus epulatus, sed quia ibi est immolatus, et quia ipsa
immolatione sua paravit hanc mensam, non in qua pascat
sive pascatur, sed in qua sacrificium Deo, cui et ipse
oblatus est, offeratur. Sed ut mensa illa , quae Dei est,
etiam Cypriani vocetur, haec causa est: quia ut illa modo
cingatur ab obsequentibus, ibi Cyprianus cingebatur a
persequentibus ε ubi nunc illa ab amicis orantibus hono-
ratur, ibi Cyprianus ab inimicis frementibus calcabatur t
postremo ubi illa erecta est, ibi prostratus est. « Cantate
» Deo , psalmum dicite nomini ejus ι qui ascendit super
» occasum 4, » ipse fecit ista super occisum.

ΠΙ. Sed curn Carthago habuerit cathedram ejus',
Carthago habeat memoriam ejus. Unde nos celebraremus
Natalitia ejus, nisi esset α Pretiosa in conspectu Domini
» mors sanctorum ejus 2? » In omnem terram exiit sonus
ejus, et in fines orbis terrae verba ejus 3. Docuit fideliter
quod facturus erat , fecit fortiter quod docuerat. Ad pre-
tiosam mortem juste vivendo, ad gloriosam vero vitam
injuste moriendo pervenit 3 atque adeptus est triumphale

¹ Psal. mvn, 5. —21d.cxv‚ 15- ³16. ,ἴω-ιιι, 5.

